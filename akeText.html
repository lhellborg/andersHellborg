<!DOCTYPE html>
<html lang="en">

<head>

    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <meta name="description" content="">
    <meta name="author" content="">

    <title>Anders Hellborg 70</title>

    <!-- Bootstrap Core CSS -->
    <link href="css/bootstrap.min.css" rel="stylesheet">

    <!-- Custom CSS -->
    <link href="css/modern-business.css" rel="stylesheet">

    <!-- Custom Fonts -->
    <link href="font-awesome/css/font-awesome.min.css" rel="stylesheet" type="text/css">

    <!-- HTML5 Shim and Respond.js IE8 support of HTML5 elements and media queries -->
    <!-- WARNING: Respond.js doesn't work if you view the page via file:// -->
    <!--[if lt IE 9]>
        <script src="https://oss.maxcdn.com/libs/html5shiv/3.7.0/html5shiv.js"></script>
        <script src="https://oss.maxcdn.com/libs/respond.js/1.4.2/respond.min.js"></script>
    <![endif]-->

    <link href="css/style.css" rel="stylesheet">

</head>

<body>
	<div class="container">
		<div class="row">

			<div id="akeText">

							<h2>Hej Anders!</h2><br>
				<p>70! Fattar du? Har tiden gått fort, eller?<br> Nu är det 2016; för 22 år sedan började jag jobba på Olympiaskolan. Jag hamnade bland några ärrade veteraner, däribland Anders Hellborg, Då 48 år. Alltså 7 år yngre än vad jag är nu. Olympia var ett getingbo på den tiden och det var vilsamt att delta i de aktiviteter som du förde in mig på. Tack för det Anders!</p>
				<p>Mansgruppen med samlevnadsdiskussioner på Thalassa, Leif Andersson var med , GEA-stugan naturligtvis, samarbetet kring den första räddningstjänstklassen där du var spjutspets och jag en medföljare som hängde med till isvakarna och långfärdsskridskon i Värmdö och så Krossbu: så många mil vi tillryggalade; du, jag, Gunnar och några till.<br>
					Du hade Meindl-Island prokängor och jag köpte mig ett par och så stövlade vi på i terrängen; du ville vila och fika; det är en del av myten, medan Gunnar stod och hoppade på väg mot nya toppar och jag tror att jag var mera som han. Men jag njöt av kaffepausen. Varmsaftpausen.  Nisteapati; minns du?</p>
					<p>Minns du när vi hittade Fänriksgravarna som kan ha varit skyttevärn utgrävda av rekryter under ledning av en överambitiös men trots allt godhjärtat Fänrik, eller möjligtvis fångstgropar skapade av urbefolkningen? Alla oroliga eftermiddagar när vi stod och spanade mot sluttningen nedanför Store Veslefjelltinds stenhelvete efter elever som kom lite sent till middagen sista dagen. Våra febriga fantasier om den mysiga ölpub som skulle inrättas i Olympias suterrängplan. Alla goda skratt i rummet på Krossbu i avspänning efter dagar fyllda av äventyr.</p>
				<p>Minns du att vi samarbetade i Agenda 21-kursen? Och alla fester på skolan, bokcirkeln där du var med och där jag fick klart för mig vad ett intellektuellt kapital innebär. Dagmar. Åsa, Jan, du, jag och några till!</p>
				<p>Några svåra år hade du sedan och kom starkt igen!<br>
				Vad gör du nu tänker jag? Har du bytt kängor? Det har jag gjort och jag hade svårt att slänga de gamla. Om läder kunde tala….</p>
				Jag önskar dig och de dina allt det bästa! Hälsa Inger! Hoppas att du får en fortsatt underbar födelsedag. Och du ska veta att jag förväntar mig en gratulation på min motsvarighet. Få se nu.. då är du 85. Ingen ålder för en smålänning, gammal häcklöpare, fjällvandrare och bokslukare.

			</div>
		</div>
	</div>

</body>